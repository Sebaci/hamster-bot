---
- "Aby skłonić nas do ich przyjęcia, głupie idee przytaczają jako dowód olbrzymią publiczność, która je wyznaje."
- "Aktualność jest określeniem tego, co najmniej istotne."
- "By uczynić z ludzi niewolników, należy im wmówić, że wszystkie problemy, to problemy społeczne."
- "Bzdury rozprzestrzeniają się z prędkością światła."
- "Człowiek jest dziś wolny jak zbłąkany wędrowiec na pustyni."
- "Domieszka kilku kropel chrześcijaństwa do lewicowych poglądów zamienia głupca w głupca doskonałego."
- "Drugi Sobór Watykański bardziej niż zgromadzeniem biskupów był tajną konferencją biznesmenów poirytowanych tym, że stracili klientów."
- "Gdy tyranem jest anonimowa ustawa, człowiek nowoczesny czuje się wolny."
- "Głupie idee posiadają twardość granitu."
- "Idea polityczna, która nie prowadzi do katastrofy nigdy nie jest popularna."
- "Jest rzeczą niemożliwą, aby doprowadzić do całkowitego zdziczenia lud, który nie posiada podstawowego wykształcenia."
- "Czyn polegający na tym, że jednostka zostaje obrabowana przez inną jednostkę nazywany jest „rabunkiem”. Gdy czyni to cała grupa, mówi się o „sprawiedliwości społecznej”."
- "Jeśli spośród opinii panujących w danej epoce wykluczymy opinie inteligentne, to pozostanie „opinia publiczna”."
- "Katolicyzm jest moją ojczyzną."
- "Konserwatyzm nie powinien być partią, lecz normalną postawą każdego człowieka honoru."
- "Koszty postępu można obliczać w głupcach."
- "Kto nie odwraca się plecami do współczesnego świata, ten okrywa się hańbą."
- "Kto się publicznie spowiada, nie chce rozgrzeszenia, ale aprobaty."
- "Kto twierdzi o sobie, że szanuje wszystkie idee, ten ogłasza gotowość zdrady swoich przekonań."
- "Lektura wyłącznie współczesnych autorów wysusza mózg."
- "Ludzie o wiele częściej waliliby się młotkiem w palec, gdyby ból występował dopiero po roku."
- "Moje przekonania są przekonaniami starej kobiety, która w kącie kościoła mamrocze swoje pacierze."
- "Namaszczenie „z Bożej łaski” ograniczało władzę monarchy; „przedstawiciel ludu” jest reprezentantem absolutnego absolutyzmu."
- "Nasza cywilizacja jest barokowym pałacem, do którego wtargnęła kudłata zgraja."
- "Nie należę do świata, który przemija. Przedłużam i przekazuję prawdę, która nie umiera."
- "Postępowca nikt nie potrafi uzdrowić. Nawet powtarzająca się panika, w jaką wprawia go postęp."
- "Prawda nie ma udziału w klęskach jej obrońców."
- "Przemoc nie jest konieczna, by zniszczyć cywilizację. Każda cywilizacja ginie z powodu obojętności wobec unikalnych wartości jakie ją stworzyły."
- "Przyglądając się dzisiejszemu Kościołowi (kler-liturgia-teologia) tradycyjny katolik najpierw się oburza, potem trwoży, a w końcu wybucha śmiechem."
- "Relatywista rzadko relatywizuje sam siebie."
- "Rozdział Kościoła od państwa może wyjść na dobre Kościołowi, jest jednak zgubny dla państwa, gdyż wydaje je na łup czystego makiawelizmu."
- "Są całe epoki, w których uznanie przynosi wstyd."
- "Tolerować nie znaczy zapomnieć, że to, co tolerujemy, na nic więcej nie zasługuje."
- "„Totalitaryzm” jest empiryczną realnością „woli powszechnej”."
- "Tylko niewiele dyskusji jest czymś więcej niż debatami między trywialnością i głupotą."
- "Tytaniczne rewolty przeciw Bogu kończą się cotygodniowymi wizytami w burdelu za rogiem."
- "Ujednolicenie dogmatów, złagodzenie nauki moralnej, uproszczenie rytuału nie przyciąga niewierzących, lecz zbliża do nich."
- "Umysły, które przyjmują wszystkie myśli są nie tyle gościnne, co sprostytuowane."
- "Walkę przeciwko światu musisz prowadzić w samotności. Gdzie dwóch, tam zdrada!"
- "Współczesny Kościół traktuje wiernych jak wyborców. Entuzjazm wielkich mas przedkłada nad indywidualne nawrócenia."
- "Współczesny świat znajduje się w stanie tak daleko posuniętego rozkładu, iż nie powinniśmy się obawiać, że się nie zawali."
- "Wolność jest marzeniem niewolników. Człowiek wolny wie, że potrzebuje kryjówki, ochrony i pomocy."
- "Wszystkie typowe wyrażenia nowoczesnej epoki są zakamuflowanymi bluźnierstwami."
- "„Wyzwolić człowieka” to od kilku stuleci ułatwić mu plebejski sposób bycia."
- "Względność gustów to wymówka, wymyślona przez epoki o zepsutym smaku."
- "Błądzić jest rzeczą ludzką, kłamać demokratyczną."
- "Dawna historia jest zwierciadłem występków demokracji, historia nowoczesna – jej zbrodni."
- "Demokratyczne wybory rozstrzygają o tym, kto będzie uciskany w majestacie prawa."
- "Do słabości demokracji musimy zaliczyć to, że jest rzeczą niemożliwą, aby ważne stanowisko osiągnął w niej ktoś, kto o nie wcale nie zabiegał."
- "Im większy jakiś demokratyczny kraj, tym gorsi muszą być rządzący: wybierani są przez większą ilość ludzi."
- "Intelektualna wulgarność przyciąga wyborców niczym miód muchy."
- "Liberalna demokracja to reżim, w którym demokracja poniża wolność zanim ją zdławi."
- "Od skłonności do demokracji, z którą rodzi się każdy człowiek, wybawić go może jedynie chrzest inteligencji."
- "Politycy są w demokracji kondensatorami głupoty."
- "Rewolucje przerażają, ale kampanie wyborcze wzbudzają obrzydzenie."
- "Słowo „demokracja” określa nie tyle fakt polityczny co metafizyczną perwersję."
- "To, czego żaden pochlebca nie waży się powiedzieć swemu despocie, to demokrata mówi ludowi."
- "Według demokraty mieć rację to ryczeć w najsilniejszym chórze."
- "Życie jest warsztatem hierarchii. Tylko śmierć jest demokratą."
- "Pod wpływem postępowego kleru jest religia nie opium lecz trucizną dla ludu."
- "Współczesne państwo jest pedagogiem, który nigdy nie przyznaje swym uczniom świadectwa dojrzałości."
- "Gdy celem rządzących jest szczęście obywateli, społeczeństwo staje się na wpół więzieniem i na wpół przytułkiem."
- "Lud wierzy w bezinteresowność swoich zawodowych dobroczyńców,dopóki ci nie pokażą mu rachunków."
- "Kultura żyje,gdy jest spędzaniem czasu, umiera gdy jest zawodem."
- "Głupota jest materiałem napędowym rewolucji."
- "Głupie idee są nieśmiertelne. Każda generacja wymyśla je na nowo."
- "Wykształcony człowiek ma obowiązek być nietolerancyjny."
- "Współczesna ludzkość zastąpiła mit przeszłego złotego wieku, mitem przyszłego wieku z plastiku."
- "Ekumenizm i indeferentyzm to dwa wersy tego samego dystychu."
- "Współczesny człowiek waha się między sterylną surowością ustaw a nieporządkiem instynktów. Dyscyplina, uprzejmość, dobry smak są mu obce."
- "Dziennikarze są kurtyzanami plebsu."
- "Istnieje analfabetyzm duszy, którego nie uleczy żaden dyplom."
- "W epokach arystokratycznych to, co ma wartość, nie ma ceny; w epokach demokratycznych to, co nie ma ceny, nie ma wartości."
- "W rękach postępowego kleru Ewangelie degradowane są do zbioru etycznych banałów."
- "Współczesne narody nie są ludami, lecz zwycięskimi oddziałami plebsu."
- "„Uświadamianie” jest wstydliwym wariantem indoktrynacji."
- "Tylko pomiędzy przyjaciółmi nie ma hierarchii rang."
- "Ci, którzy zajmują się „ratowaniem chrześcijaństwa” oferują mu w końcu swoje usługi jako grabarze."
- "Ofiara mszy polega dziś na torturowaniu liturgii."
- "Największym oskarżeniem współczesnego świata jest jego architektura."
- "W dzisiejszych czasach tylko głupia idea wywołuje prawdziwy entuzjazm."
- "Uniwersytet jest miejscem, gdzie młodzi ludzie powinni uczyć się milczeć."
- "Współczesny człowiek potrafił na każdej szlachetnej myśli zostawić swoje oszczercze odciski palców."
- "Nadchodzą znowu epoki, w których przeżyje tylko to, co umie pełzać."
- "Współczesny człowiek ogłusza się muzyką, aby nie musieć słuchać samego siebie."
- "Wielobarwność rewolucyjnych pochodów szarzeje niepostrzeżenie przyjmując zimny kolor policyjnego uniformu."
- "Poprzez pergaminową twarz współczesnego intelektualisty prześwitują kości jego przyszłej, trupiej czaszki."
- "Lewicowiec pisze śliną zmieszaną z żółcią."
- "Ten kto nie biega stale z wywieszonym językiem, aby zaspokoić swoje żądze, ten we współczesnym społeczeństwie czuje się zawsze trochę winny."
- "Aby odrzucić nową moralność, wystarczy przyjrzeć się twarzom jej wyznawców."
- "Bardziej niż przed plebsem, który ją atakuje, musimy chronić prawdę przed jej obrońcami, którzy ją plebeizują."
- "Żadna praca nie hańbi dopóty, dopóki nie przyznamy jej ważności, której nie posiada."
- "Człowiek nowoczesny jest błotem, którego żadna ręka nie zdoła wymodelować."
- "Dziś każdy już to wie, że „zmieniać świat” oznacza zbiurokratyzować człowieka."
- "Filozofia, literatura, sztuki, nauki humanistyczne są dziś dziedzinami, w których nastąpił wzrost „ukrytego bezrobocia”."
- "Jedynie hierarchiczny ład ratuje jednostkę przed tym, by nie skamieniała w hermetyczną monadę lub nie rozpłynęła się w kolektywnej magmie."
- "Życie otula wnet jednostkę w śmiertelny całun tematów dnia."
- "Nic lepiej nie potwierdza realności grzechu niż fetor wydzielany przez dusze tych, którzy zaprzeczają jego istnieniu."
- "Człowiek przekracza bestię hierarchizując swoje instynkty."
- "Wolność zasługuje jedynie na ten respekt, na jaki zasługują czyny, do których prowadzi."
- "Współcześni filozofowie żyją pod władzą większej ilości tabu niż prymitywni szamani."
- "Jednostka poszukuje swej tożsamości tylko wówczas, gdy wątpi w jej jakość."
- "Jako najwyższy ideał wolność jest pierwszym krokiem do ostatecznego nihilizmu."
- "Tradycja nie jest tekstem, lecz sposobem jego odczytania."
- "W hierarchicznych społeczeństwach nikomu nie przyszłoby do głowy mylić urząd i osobę. W demokracjach natomiast „wyżej postawieni” uważają się za lepszych od innych."
- "Szczerość szybko staje się pretekstem do mówienia bzdur."
- "Myśli uważanej za granit czas nadaje w końcu konsystencję korka."
- "Dopiero po wynurzeniu się z gąszczu nowoczesności, rozpoznać możemy w oddali niewyraźny zarys drogi."
- "Reakcjonista nie tyle jest zwolennikiem wolności, ile przeciwnikiem absolutyzmu."
- "Grabarzem kultury jest państwo-pedagog."
- "Zaprzestanie nauczania starych prawd, w które obfitują literatury grecka i łacińska, jest pozbawianiem człowieka abecadła ludzkiej mądrości."
- "Społeczeństwo hierarchiczne wychowuje w sposób spontaniczny."
- "Tylko surowe wychowanie kształtuje delikatne i subtelne dusze."
- "Cywilizacje są okresami, podczas których dobre maniery stanowią część etyki."
- "Stopień ucywilizowania społeczeństwa mierzy się liczbą zwyczajowych sposobów okazywania szacunku w codziennych kontaktach międzyludzkich."
- "Dobre wychowanie wydaje się aromatycznym produktem XVIII stulecia, który już zwietrzał."
- "W społeczeństwie rysującym się na horyzoncie, nawet entuzjastyczna współpraca sodomitów i lesbijek nie uchroni nas przed nudą."
- "Kiedy Kościołowi nie udało się skłonić ludzi, aby praktykowali to, czego naucza, współczesny Kościół postanowił nauczać tego, co ludzie praktykują."
- "Postępowy kler ozdobił dzisiejsze kościoły nie krzyżami, lecz chorągiewkami wskazującymi kierunek wiatru."
- "Lewicowiec podaje się za partnera ale czuje się sędzią."
- "Demokratę zdradza zazwyczaj już sama jego fizjonomia."
- "Społeczeństwo przyszłości: niewolnicy bez panów."
- "Po tym jej długim upojeniu własną boskością ponowne uczłowieczenie ludzkości nie będzie łatwe."
- "Zwierzę wypędzone z człowieka przez uśmiech powraca w salwie śmiechu."
- "Aktywizm jest najpewniejszym symptomem nihilizmu: uciec w każdym kierunku, za każdą cenę."
- "Nietykalność jest przywilejem dusz zdeprawowanych."
- "Uzasadniona duma idzie w parze z głęboką pokorą."
- "Nadmiar ustaw kastruje."
- "W czasach absolutnej wolności do tego stopnia rośnie obojętność wobec prawdy, że nikt nie czyni już wysiłków, aby ją potwierdzić lub aby jej zaprzeczyć."
- "Ludzkość przyjmuje owacjami wyłącznie zgubne propozycje."
- "Rosnąca integracja ludzkości ułatwia jej jedynie uczestnictwo w tych samych i występkach."
- "Władza deprawuje o wiele bardziej tego, kto chciwie jej pożąda, niż tego, kto ją sprawuje."
- "Luksus jest wulgarny, gdy jest wystawianiem na pokaz pieniędzy, ale nie jest wulgarny, gdy jest wystawianiem na pokaz tego, co szlachetne, wzniosłe, święte."
- "Postępem nazywają siebie przygotowania do katastrofy."
- "Indywidualizm nie jest antytezą, lecz warunkiem totalitaryzmu. Natomiast totalitaryzm i hierarchia są skrajnymi pozycjami przeciwstawnych kierunków."
- "W tym stuleciu litość jest orężem ideologii."
- "Indywidualizm wychwalając różnice, promuje podobieństwa."
- "Egalitaryzm liberalnych demokracji nie wytępił bogatych, jedynie bogatych godnych szacunku."
- "Stracenie mordercy wstrząsa liberałem bardziej niż śmierć zamordowanego."
- "Demokracja jest polityką gnostyckiej teologii."
- "Aby rozpętać szatańską pychę demokraty wystarczy przez nieuwagę nadepnąć mu na odcisk."
- "Wystrzegajmy się, abyśmy się nie zamienili w proste przeciwieństwo naszych wrogów."
- "W dzisiejszych czasach, chcąc obcować z dobrze wychowanymi ludźmi, zmuszeni jesteśmy do czytania korespondencji sprzed co najmniej stu lat."
- "Bez doświadczeń epoki nowoczesnej nadal nie wiedzielibyśmy, że wolność potrafi lepiej demoralizować niż tyran."
- "Łatwiej znieść polityczne poglądy lewicowca niż pozostałe jego poglądy."
- "Bez trosk materialnych głupiec umiera z nudów."
- "Człowiek epoki nowoczesnej najbardziej ceni w wolności łagodny i wilgotny klimat, w którym wszystko wiotczeje i gnije."
- "Za bezstronnego uważany jest dziś ten, kto bez sprzeciwu akceptuje tezy lewicy."
- "Człowiek nowoczesny jest na przemian śluzowaty lub twardy jak kamień. Gdy przestaje być sentymentalny, staje się bezlitosny."
- "Decyzje ludu musimy odrzucić nie tylko dlatego, że są zazwyczaj obrzydliwe, i nie dlatego, że są popularne, lecz dlatego, że roszczą sobie pretensje do bycia suwerennymi."
- "Najbardziej bezwstydny spektakl to pożądliwe bicie serca, z którym wielki tłum słucha mówcy lejącego mu miód na podniebienie."
- "Nic bardziej niebezpiecznego niż zranienie uprzedzeń kogoś, kto twierdzi, że nie ma żadnych."
- "Reakcjonista przez cały czas mówi to, co inni mówią pomiędzy wybuchami swego szalonego entuzjazmu."
- "Nikt bardziej nie obstaje przy tym, że ma własne zdanie, niż ten, kto jest tylko echem."
- "Wychowanie seksualne ma ułatwić uczniom wyuczenie się seksualnych perwersji."
- "Bojowa niewiara przemienia stopniowo opętańca w chorego umysłowo wstrząsanego konwulsjami nienawiści."
- "Nowoczesne miasto korumpuje w równym stopniu bogatych co biednych."
- "Demokrata ślęczy nad wynikami badań opinii publicznej jakby to były święte księgi."
- "Programowa hojność demokraty jest dlań pociechą w obliczu spowodowanych przez siebie katastrof."
- "W demokracji obrońcy wolności są zmuszeni podejmować coraz większe wysiłki aby ratować coraz mniejszą porcję wolności."
- "Przestraszony liberał jest krwiożerczym zwierzęciem."
- "Sztuka donosicielstwa w całej swej perfekcyjności praktykowana jest tylko w czasach czystej demokracji."
- "Aby iść naprzód, trzeba się obracać wokół jednego punktu."
- "Neo-bełkot współczesnej sztuki jest przedśmiertnym rzężeniem jej rozkładu."
- "Wyzwolić człowieka to nałożyć mu jarzmo chciwości i seksu."
- "Prawdy umierają i świętują swoje zmartwychwstanie. Błędy nie umierają nigdy."
- "O dialogu nie mówi się wówczas, gdy dyskutują mądre głowy, ale wówczas, gdy próżności zderzają się ze sobą."
- "Człowiek mówi o względności prawdy, gdyż prawdą nazywa swoje niezliczone błędy."
- "„Lud” jest sumą wad ludu. Wszystko inne to pochlebstwa wyborczych przemówień."
- "W rękach demokraty wolność jest niczym innym jak łomem służącym do wyłamania ostatniego już zamka."
- "Epoka nowoczesna wywalczyła człowiekowi prawo do publicznego wymiotowania."
- "Publiczność żywi się wyłącznie intelektualnymi odpadkami."
- "Także gnicie jest „zmianą”."
- "Bogaci i biedni różnią się dziś jedynie pieniędzmi."
- "Wulgarność skolonizowała Ziemię. Jej bronią były telewizja, radio i prasa."
- "Demokratyczna antropologia jest teologią człowieka."
- "Publiczne gesty winny być jak najściślej sformalizowane, aby zapobiec sfingowanej spontaniczności, która tak podoba się głupcom."
- "Ogłosić swoją autonomię to życzyć sobie dwóch panów: brzucha i genitalia."
- "Postępowiec ma długą szyję i ponury wzrok."
- "Motłoch wierzy, że dosięgnie szlachetnych rzeczy poniżając je."
- "Zwolennicy jakiejś sprawy są z reguły najlepszymi argumentami przeciw niej."
- "Społeczeństwo w jednolitym mundurze lub bez jakiegokolwiek munduru jest w tym samym stopniu nijakie. Potrzebna jest wielobarwność mundurów."
- "Władza nie deprawuje, ona wyzwala ukrytą deprawację."
- "Niekiedy ma się wrażenie, że lekcje religii zostały wynalezione po to, aby zniweczyć religijną moc liturgii."
- "Hymny na cześć pracy intonuje się po to, by móc lepiej wyzyskiwać robotnika."
- "Awangarda intelektualna stwarza najlepsze warunki dla rozkwitu banałów."
- "W demokracji polityk zamienia się w błazna suwerennego ludu."
- "Na tępaku robi wrażenie tylko to, co najnowsze. Dla człowieka mądrego nic nie zależy od daty."
- "Ten, kto się przyzwyczaił mówić prawdę zatraca wszelkie przymioty mówcy."
- "Życie współczesnego człowieka przebiega między dwoma biegunami: stosunkiem płciowym i geszeftem."
- "Tym, których wyłącznie doświadczenie uczyniło konserwatystami, rychło wyrastają liberalne ośle uszy."
- "Piana z pysków jest smarem demokratycznych społeczeństw."
- "Gdzie wszyscy sądzą, że mają prawo rozkazywać, tam kończy się to ostatecznie tym, że wszyscy wolą, aby rozkazywał jeden."
- "Tyran uwalnia jednostkę od tyranii sąsiada."
- "Ciała moszczą się wygodnie w technicznych kwaterach nowoczesnych budowli, lecz dusze nie mają innego mieszkania niż ruiny starych."
- "Dusza z natury demokratyczna żyje w przekonaniu, że ani jej wady, ani grzechy, ani zbrodnie nie dotykają jej substancjalnej doskonałości. Natomiast reakcjonista żyje z uczuciem, że w jego duszy fermentuje wszelkiego rodzaju zepsucie."
- "Kto deklaruje swą „apolityczność” jest zawstydzonym zwolennikiem przegranej sprawy."
- "Z każdym dniem łatwiej rozpoznać to, czym powinniśmy pogardzać: tym, co podziwia człowiek nowoczesny i co wychwala dziennikarz."
- "Dzisiejszy reakcjonista odczuwa satysfakcję, której nie znał dawny reakcjonista: widzi nowoczesne programy kończące się nie tylko katastrofą ale i śmiesznością."
- "Gdy słyszymy, w jak głupi sposób krytykuje się to, czym pogardzamy, mamy ochotę tego bronić."
- "Błąd jest mniej niebezpieczny niż niestosowne rozpowszechnianie oczywistej prawdy."
- "Potępienie Kościoła konstantyńskiego jest nieomylną oznaką każdej herezji."
- "To, co w tym stuleciu nazwano prawicą, jest niczym innym jak cynizmem ruszającym do boju przeciw obłudzie lewicy."
- "Przywileju można żądać tylko dla osób trzecich."
- "Uczestnicy ruchów politycznych nie znają zazwyczaj ani ich celu, ani przyczyn, ani źródeł."
- "Krytyka faryzeizmu jest dziś cechą faryzeuszy."
- "Chrześcijaństwo jest religią tego, kto prowadzi swe życie tak jakby w każdej chwili było możliwe trzęsienie ziemi."
- "Marksizm jest purytańską teologią mieszczańskiej religii."
- "Fiasko postępu nie polega na tym, że nie spełniają się jego obietnice, ale na tym, że się spełniają."
- "My, wrogowie powszechnego prawa wyborczego nie przestajemy się zdumiewać z powodu entuzjazmu, jaki wywołuje wybór garstki nieudolnych przez masę niekompetentnych."
- "„Wykształcenie” współczesnego polityka składa się z idei, które eksploatuje i z tekstów, które plugawi."
- "Chrześcijaństwo może żyć ze współczesnym światem w legalnym konkubinacie ale nie w prawowitym związku małżeńskim."
- "Demoliberalny klimat sprawia, że mózg rozmięka i staje się gąbczasty."
- "Świecka moralność ocieka pychą."
- "Być może religijne praktyki nie doskonalą pod względem moralnym, jednak bez wątpienia poprawiają maniery."
- "Głupawe banały zlatują się radosną chmarą ku temu, kto wstaje, aby wygłosić przemówienie."
- "Bóg jest gościem ciszy."
- "Z każdym dniem ubywa na Ziemi zakątków, w których można by się schronić."
- "Codzienny banał nie razi; banał odświętny jest nie do zniesienia."
- "Echa świata mają w niektórych duszach taki oddźwięk jak gdyby uderzały w ścianki pustych naczyń."
- "Jeśli archeolog natrafi w końcu na ruiny świątyni, będzie wiedział, że odkrył ślady człowieka."
- "Istnieją prawdy, które więdną, jeśli nazbyt często wywleka się je na światło dzienne."
- "Tylko „melancholia ruin” będzie mogła pewnego dnia usprawiedliwić te nowoczesne konstrukcje."
- "Rządzący demokrata nie może zaakceptować żadnego rozwiązania, jeśli nie otrzyma ono entuzjastycznego poparcia tych, którzy nigdy, przenigdy nie zrozumieją problemu."
- "Ziemia nigdy nie będzie rajem, ale być może dałoby się uniknąć, aby nie zamieniała się stopniowo w mało gustowną imitację piekła."
- "Człowiek nie robi najgorszych rzeczy, dopóki nie twierdzi, że przymusza go do tego sumienie."
- "W każdym utopiście drzemie policmajster."
- "Papież potępi kiedyś postępowy kler nie za herezję ale za głupotę."
- "Władzę bogatych zżerają wrzody żołądka."
- "Kanały ściekowe historii występują niekiedy z brzegów, tak jak dzieje się to w naszych czasach."
- "Hałas jest nowoczesnym wynalazkiem."
- "Proza lewicowca jest zawsze prozą wyborczą."
- "Wysłuchiwanie bliźniego jest jednym z najbardziej męczących wymogów miłosierdzia."
- "Człowiek żąda wolności, by rozpętać swą chciwość."
- "Nawet w dziedzinie przyjemności nie wolno nam akceptować egalitarnych kryteriów. To, co sprawia przyjemność świni, jest świńską przyjemnością."
- "„Proletariat”, „kobieta” i „student” to wkład nowoczesnego świata do retoryki."
- "Demokracja nazwała zawiść „zdrową konkurencją”."
- "Tam, gdzie zwyczaje i prawa pozwalają wszystkim dążyć do wszystkiego, tam wszyscy, niezależnie od tego, jaką pozycję udało im się osiągnąć, są sfrustrowani."
- "Możliwość oszukiwania wyborców wzrasta wraz z ich ilością."
- "Publiczność nadstawia ucha jedynie temu, kto jęczy lub kłamie."
- "Nikt nie może oddychać spokojnie pośród betonowych budowli, jeśli pamięta zapachy traw rozgniatanych bosymi stopami."
- "W Kościele katolickim wstrętem napawa człowieka nowoczesnego jego trojakie dziedzictwo: chrześcijańskie, rzymskie i helleńskie."
- "Ostatnie pokolenia są w szczególny sposób zdziczałe: ponieważ wierzą, że wynalazły seks i przemoc, dlatego kopulują po doktrynersku i zabijają po doktrynersku."
- "Tam, gdzie panuje pełna wolność wypowiedzi, tam nieodpowiedzialność deprawuje mówców."
- "Głupiec traci swoje nadzieje, ale nigdy swoich iluzji."
- "My zwolennicy nierówności winniśmy oklaskiwać ścięcie każdego, kto wykorzystuje ją w sposób niegodny."
- "Musimy nauczyć się posługiwać bronią wroga, jednak z należytym obrzydzeniem."
- "Ten, kto wie, że życie nic nie jest mu winne, ten zajmuje właściwą postawę wobec rzeczywistości."
- "Dziennikarz bezzasadnie przypisuje sobie ważność tego, o czym informuje."
- "O ile zachowuje się nazwę partii, można zmieniać jej programy."
- "Kto w określonych okolicznościach nie jest gotów ponieść klęski, ten wcześniej czy później dopuści się zbrodni, którą piętnuje."
- "Dotyk ręki nowoczesnego człowieka jeśli nie zabija od razu, to wywołuje nieuleczalną chorobę."
- "Artysta, który nie posiada wystarczającej oryginalności, aby stworzyć swój niepowtarzalny świat, przyłącza się do awangardy."
- "Bardziej jeszcze niż wicher zdrady wieje nad nowoczesnym klerem huragan głupoty."
- "Zdolność przyswajania pornografii jest znakiem rozpoznawczym głupca."
- "To, co izoluje nas od świata, daje nam możliwość, abyśmy się uszlachetnili. Choćby to było tylko oberwanie chmury."
- "Lud nigdy nie wybiera. Co najwyżej ratyfikuje."
- "Otwartość niektórych pisarzy ma swą przyczynę wyłącznie w rozkoszy, jaką odczuwa ekshibicjonista."
- "Ludzkość, której nadejście przygotowuje nowoczesny świat będzie się dzielić na kryminalistów i głupców."
- "Rozmowa między nowoczesnymi nie oburza, lecz budzi obrzydzenie."
- "W ludzkich kolektywach sumują się jedynie wady tych, którzy się w nich gromadzą."
- "Niektóre intymne zwierzenia każą nam sądzić, że seksualność jest bardziej karą niż sposobem rozmnażania się."
- "Anioły Stróże wielu ludzi muszą być aniołami upadłymi."
- "Starość młodego buntownika jak i starość królowej piękności mają w sobie pewien patos."
- "Przestraszony postępowiec nie zna ani współczucia ani uprzejmości."
- "Mówmy cichym głosem. Nawet jeśli będziemy krzyczeć, głupiec nic nie zrozumie."
- "Demokratyczny smok zdechnie wówczas, gdy zamiast odrąbywać mu po kolei jego niezliczone macki przewiercimy mu jego móżdżek."
- "Z budzącą strach częstością spostrzegamy u tych, co nas otaczają, jak z każdym rokiem po kawałku gnije im dusza."
- "Z pewnością istnieje nowoczesny malarz, który dla odcieni swej żółci i ochry używa fekaliów."
- "Człowiekowi można przyznać wszystkie rodzaje wolności oprócz wolności ubierania się i budowania wedle własnego smaku."
- "Każde dzieło sztuki może zostać umieszczone na wystawie, ale żadne nie powinno być tworzone dla tego celu."
- "W dzisiejszych czasach, aby wzbudzić u kogoś oburzenie wystarczy mu zaproponować, żeby z czego zrezygnował."
- "Dla nowoczesnego człowieka ucisk zaczyna się tam, gdzie zabrania się jakiejś niegodziwości."
- "Większości ludzi nie powinniśmy prosić o szczerość, ale o milczenie."
- "Jedynie twarde kamienie i mocne dusze dają się polerować."
- "Przebaczyć oznacza dziś zakwestionować fakt przestępstwa."
- "Oddzielenie religii i estetyki jest grzechem pierworodnym protestantyzmu."
- "Tolerancja wyraża niekiedy współczucie silnego, najczęściej jednak strach tchórza."
- "Wolność dla zdrady jest przedmiotem największej troski fanatyka wolności."
- "Anonimowość nowoczesnego społeczeństwa zobowiązuje wszystkich do tego, by uważali się za ważnych."
- "Coraz więcej jest ludzi wyobrażających sobie, że są wrogami Boga, podczas gdy są jedynie wrogami kościelnego."
- "Mimo swojej buntowniczej retoryki współczesny artysta pojednał się z tym stuleciem."
- "Współczesna sztuka sprzedaje się, ponieważ sprzedał się artysta."
- "Wraz z inteligencją poszerza się obszar niepojętego."
- "Ci, którzy „literę” chrześcijaństwa zastąpić chcą jego „duchem”, zamieniają je najczęściej w socjal-ekonomiczną gadaninę."
- "Jest oczywiste, że historia Kościoła ma rozdziały ciemne i głupie, jednak mężny katolicyzm nie powinien za nie pokutować wielbiąc nowoczesny świat."
- "Wolność jest metalem, z którego wykuwa się kraty."
- "Tam, gdzie kwitną pornografia i terroryzm, tam liberał składa im hołd w imię wolności sumienia."
- "Temu stuleciu udało się zamienić seks w trywialną praktykę i oklepany temat."
- "Moralne oburzenie nie jest naprawdę szczere, jeśli nie wywołuje prawdziwych wymiotów."
- "Ludzkość przygląda się z przerażeniem, jak postęp staje się nieuleczalny."
- "Zwycięstwa warte wysiłku nie potrzebują tryumfalnych parad głoszących je całemu światu."
- "Zgubne są nie wielkie ambicje, ale kłębowisko skarlałych ambicyjek."
- "W dziedzinie polityki niewielu jest takich, którzy, nawet jeśli są sami, nie argumentują na poziomie politycznego zgromadzenia."
- "Niewdzięczność, wiarołomstwo, resentyment, wściekłość cechują plebejską duszę wszystkich epok i charakteryzują to stulecie."
- "Arystokraci są dumni, natomiast arogancja to fenomen plutokratyczny. Plutokrata wierzy, że wszystko można sprzedać; arystokrata wie, że nie można kupić lojalności."
- "„Litościwe dusze” smarują chrześcijaństwo miodnym syropem."
- "Politolodzy na uczone sposoby analizują warczenie, szczekanie i pomrukiwanie załadowanych na statek zwierząt, podczas gdy prądy niosą go bezgłośnie ku temu czy innemu brzegowi."
- "Dyscyplina, ład i hierarchia to wartości estetyczne."
- "Życie nie stawia człowieka przed prostymi alternatywami. Każde skrzyżowanie dróg jest różą wiatrów."
- "Arystokrata karze buntowników; mieszczanin mści się za swój strach."
- "Człowiek może być kowalem tylko własnego nieszczęścia."
- "W hierarchicznym społeczeństwie ćwiczy się siłę wyobraźni i nie nadyma nadmiernie jednostki, jak dzieje się to w społeczeństwie demokratycznym."
- "W dzisiejszych czasach handel pisze swoją reklamową muzykę na lewicowych motywach."
- "Pod nazwą wolności człowiek ukrywa swój głód suwerenności."
- "Jeśli ustawy wydawane są w imię ludzkości, demokrata jest najpokorniejszym z niewolników."
- "W tym stuleciu byliśmy świadkami jak awangarda staje się akademizmem."
- "Większość ludzi przecenia się nawet wówczas, gdy sobą pogardza."
- "Kto miota się, warczy i szczeka, ten nosi niewidzialną obrożę i niewidzialny łańcuch."
- "Kto człowieka sukcesu stawia wyżej od człowieka honoru, ten ułatwia nadejście czasów, kiedy na każdym rogu ulicy natrafić będzie można na pluton egzekucyjny."
- "Ci, którzy wyjawiają nam swe wątpienie w nieśmiertelność duszy, zdają się sądzić, że mogłoby nam zależeć na nieśmiertelności ich dusz."
- "Piekło jest miejscem, gdzie człowiek widzi wszystkie swoje zamierzenia zrealizowane."
- "Ku duszom podłym bogactwo płynie w sposób naturalny."
- "Rewolucjonista odkrywa „prawdziwego ducha rewolucji” dopiero przed rewolucyjnym trybunałem, który go skazuje."
- "Słysząc jak reakcjonista mówi o „nieuchronnej restauracji”, nie powinniśmy zapominać, że reakcjonista liczy w tysiącleciach."
- "Jeśli w pojęciu ojczyzny nie ma miejsca na świątynie i groby, jeśli staje się ona sumą interesów, wówczas patriotyzm jest hańbą."
- "Lud żeni się jedynie ze sprostytuowanymi ideami."
- "„Patriotą” jest w demokracji ten, kto żyje z państwa. „Egoistą” ten, z kogo żyje państwo."
- "„Być użytecznym członkiem społeczeństwa” jest ambicją lub usprawiedliwieniem prostytutki."
- "Lewica zawsze płaci antydatowanymi czekami."
- "Statystyka jest narzędziem tych, co rezygnują z rozumienia na rzecz manipulowania."
- "Zasadniczy postulat demokracji: ustawa winna być sumieniem obywatela."
- "Nic nie złości demagoga bardziej niż inny demagog."
- "Lektura gazety, jeśli nie ogłupia, to poniża."
- "Karą dla tego, kto szuka sam siebie, jest to, że się znajduje."
- "„Godność człowieka”, „wielkość człowieka”, „prawa człowieka” etc. – werbalny krwotok, który łatwo można zatamować spoglądając w lustro podczas porannego golenia."
- "Wulgarne jest nie to, co motłoch robi, lecz to co mu się podoba."
- "Wykształcenie wydaje nam się czymś ważnym dopóty, dopóki nie spotkamy wykształconego głupca."
- "Współczesne wychowanie przekazuje propagandzie dziewicze umysły."
- "Lewica krzyczy, że ginie wolność, kiedy jej ofiary odmawiają sfinansowania własnej egzekucji."
- "Lud daje się obrabowywać, o ile mu się przy tym schlebia."
- "Aby móc osądzić naszą epokę wystarczy dostrzec, że jej moralistami są socjologowie."
- "Nasze stulecie pogrąża się z wolna w bagnie ze spermy i gówna. Przyszły historyk zajmujący się współczesnymi wydarzeniami będzie musiał zakładać rękawiczki."
- "Nie istnieje na świecie nic, czego nie potrafiłby strywializować entuzjazm głupców."
- "Jeśli własność definiowana jest przez „funkcję społeczną”, można się spodziewać wywłaszczeń; jeśli praca definiowana jest przez „funkcję społeczną”, zbliża się niewolnictwo."
- "W polityce mieć rację nie znaczy opanować scenę, ale w pierwszym akcie przewidzieć trupa w akcie piątym."
- "Kult ludzkości jest odrażający, jak każdy kult samego siebie."
- "W polityce, aby wydać się inteligentnym, wystarczy znaleźć głupszego przeciwnika."
- "Niemoralność rządzących jest ostatnią ochroną obywatela przed rosnącą władzą państwa. Litości można oczekiwać od urzędnika zaniedbującego obowiązki, ale nie od doktrynera."
- "Erotyzm jest seksualną aktywnością impotenta na trupie zmysłowości."
- "Wolność trwa tak długo, jak długo państwo funkcjonuje pośród obojętności obywateli. Despotyzm zagraża wówczas, kiedy obywatele namiętnie sprzeciwiają się rządowi lub równie namiętnie go popierają."
- "Rewolucyjna aktywność młodzieży jest jednoznacznym dowodem jej zdatności do kariery urzędniczej. Rewolucje są wspaniałymi wylęgarniami biurokracji."
- "Demokrata uważa, że aby zachować własną godność trzeba pogardzać cudzą wielkością."
- "Iluzja wolności rośnie wraz z naszym podporządkowaniem się światu. Własną autonomię proklamuje ten, kto jest niewolnikiem wszystkiego, co go otacza."
- "Każdy człowiek z „ideałami” to potencjalny morderca."
- "Kiedy demokrata oparzy się w palec, jedyne co mu przychodzi do głowy, to zażądać ustawy nakazującej obcięcie wszystkich rąk."
- "Nie powinniśmy emigrować, lecz konspirować."
- "Brak prawowitych hierarchii ułatwia kariery łajdakom."
- "Fakt, że „cywilizacje są śmiertelne”, jest największą pociechą dla żyjącego w dzisiejszych czasach."
- "Nowoczesny świat wydaje się niezwyciężony. Niczym jaszczury z epoki jurajskiej."
- "Cywilizacje są letnim brzęczeniem owadów między dwoma zimami."
- "Nie jesteśmy sumą naszych czynów. Jesteśmy nienaruszalnością naszego najskrytszego kryształu lub jego najbardziej tajemną rysą."
- "Ani bieda, ani bogactwo nie są kategoriami ducha."
- "Gazeta zbiera odpadki z poprzedniego dnia, aby wraz z nimi zjeść nas na śniadanie."
- "Miejski asfalt rodzi jedynie demokratów, biurokratów i dziwki."
- "Każde zło, które uczynić mogą ludzkie ręce, zostaje uczynione."
- "Zadaniem partii politycznych w demokracjach jest werbowanie obywateli, tak aby klasa polityczna mogła nimi kierować według własnego uznania."
- "Idea nie może zwyciężyć tak długo, aż nie zostanie zwulgaryzowana przez ociężałe umysły."
- "Podręczniki współczesnej historii są rejestrem ogłoszeń o bankructwie."
- "Jeśli w konserwatyście nie budzi się reakcjonista, to znaczy, że chodzi o sparaliżowanego postępowca."
- "Kto nie odczuwał tęsknoty, ten jej nie wzbudzi."
- "Nie tylko, że wszystko umiera, ale prawie wszystko rodzi się martwe."
- "Historia świata nie jest historią postępu wolności, lecz historią jej niezliczonych poronień."
- "Demokratyczne instytucje otwierają obywatelowi drogę wyłącznie do paplania politycznych frazesów."
- "Hierarchie są niebiańskie. W piekle wszyscy są równi."
- "Hierarchia jest zasadą przezwyciężenia sprzeczności."
- "Nieoczekiwana podłość powszechnie szanowanych ludzi jest dobijającym ciosem dla pojęcia utopii."
- "Jasne umysły tego stulecia są błędnymi ognikami w bagnisku butwiejącego społeczeństwa."
- "Wstawienie „bliźniego” w miejsce Boga było celem liberalnego protestantyzmu z zeszłego stulecia i posoborowego katolicyzmu."
- "Nawet plutokrację należy przedkładać ponad bogactwo bez odpowiedzialności."
- "Ponieważ odbierająca idee intelektualna aparatura współczesnych ludzi, nastawiona jest wyłącznie na częstotliwość uwierzytelnioną przez nowoczesne dogmaty, więc przebiegłe demokracje zrozumiały, jak dalece zbędna jest cenzura."
- "Despotyzm wyjaławia człowieka, rebelia sterylizuje, wolność deprawuje. Jedynie na dobrowolnym poddaniu da się zbudować coś wzniosłego."
- "Narodowa historia jest tak długo interesująca, aż kraj się nie „zmodernizuje”. Później wystarczają statystyki."
- "Być reakcjonistą nie oznacza uciekać w przeszłość, ale wypalić w sobie śmiertelną chorobę."
- "Demokrację można by uznać za niewinny żart, gdyby nie była maską bluźnierstwa."
- "„Prawicowiec” jest w tym ostatnim stuleciu niczym więcej jak tylko wyzwiskiem, którym jedne lewicowe sekty obrzucają inne pokrewne sekty."
- "Prawdziwa religia jest monastyczna, ascetyczna, autorytarna, hierarchiczna."
- "Kolektywne samozadowolenie jest bardziej obrzydliwe niż indywidualne."
- "Trupy cyrkowe nie były partiami politycznymi; dzisiejsze partie polityczne są cyrkowymi trupami."
- "Reakcjonista nie pisze, aby przekonać. Chce jedynie swoim przyszłym duchowym współtowarzyszom przekazać dziedzictwo świętego sporu."
- "Zarozumiałość to spadek mieszczańskiej damy dla lewicowej panienki."
- "Całkowity brak respektu dla dzieła sztuki polega na uznaniu go za inwestycję. Na szczęście żaden bogaty parweniusz nie zdoła przybić wiersza do ściany swego domu."
- "Chcąc otworzyć ramiona przed współczesnym światem, Kościół rozłożył przed nim nogi."
- "Tylko my sami możemy zatruć rany, które nam zadano."
- "Tylko Rzym potrafił rozkazywać bez ideologicznej maski."
- "Cała moja nadzieja w takiej idei, którą konkretny epizod wypromieniowuje niczym swój cień."
- "To, co w tym stuleciu nazwano prawicą, jest niczym innym jak cynizmem ruszającym do boju przeciw obłudzie lewicy."
- "Tylko zapomnienie o łatwości, z jaką rozprzestrzeniają się bzdury, powoduje, że bez namysłu potępia się wszelkie rodzaje „inkwizycji”."
- "Agencje turystyczne regulują akty strzeliste podróżnych."
- "Przemysł turystyczny ułatwia dostęp do miejsc, które tylko dlatego są warte odwiedzenia, że są trudno dostępne."
- "Wolność, do której dąży człowiek epoki nowoczesnej nie jest wolnością wolnego człowieka, a jedynie wolnością niewolnika w dzień wolny od pracy."
- "Większość w każdym momencie żyje martwymi ideami."
- "Ewangelia jest paradygmatem antyutopii."
- "Ludziom można wybaczyć to, co czynią, ale nie to, kim są."
- "Mówić o „woli mocy” to upiększać rzeczywistość. Człowiek dąży przede wszystkim do tego, by poniżać."
- "W małym mieście nawet wrogości są bardziej cywilizowane niż powszechna obojętność panująca w wielkich miastach."
- "Mówienie o „politycznej dojrzałości” ludu właściwe jest umysłom niedojrzałym."
- "Musimy respektować wolność jednostki, zarazem jednak głosząc jej o potrzebie podległości."
- "Być reakcjonistą to pojąć, że nie można ani udowodnić, ani przekonać, lecz jedynie zaprosić."
- "„Duchowym wyzwoleniem” nazywa się dzisiaj zamianę więziennych cel."
- "To stulecie nie wynalazło niczego poza moralną kloaką pod gołym niebem."
- "Rozwiązłość jest rozczynnikiem, w którym rozpuszcza się zmysłowość."
- "Wykształcona dusza interesuje się tylko tymi prawdami, które nie dają się wykorzystać."
- "Nowoczesnemu mieszczuchowi prasa dostarcza porcję porannego, radio – południowego, telewizja – wieczornego zdziczenia."
- "Współczesny motłoch toleruje tylko tych przełożonych, którymi może pogardzać."
- "Komentarze wypowiadane przez liberała na temat jakiejś wojny ujawniają mentalność, której nieuchronną konsekwencją jest następna wojna"
- "Łatwiej znieść idee demokraty niż jego postępowanie."
- "Kto ma dosyć cierpliwości, aby przeczytać pornograficzną książkę, wzbudza mój podziw i ciekawość."
- "Ani klęski, ani ciosy losu nie odbierają radości życia. Gasi ją tylko zdrada."
- "Lepiej już ubóstwić świat lub go zdiabolizować niż poddawać aseptycznej sekcji jak czyni to nowoczesny człowiek."
- "Modlitwa, wojna i orka to męskie zajęcia."
- "„Równość szans” nie oznacza, że przed każdym otwiera się możliwość bycia przyzwoitym, lecz to , że każdy ma prawo nim być."
- "Więdnie to, czego dotknie ręka nowoczesnego człowieka."
- "Lewica jest najzdolniejszym menedżerem kloaki."
- "Rewolucjonista wielbi w ludzie kowala swego przyszłego bogactwa."
- "Konformizm i antykonformizm są zwierciadlanymi manifestacjami braku oryginalności."
- "Nie ma owacji bez klakierów."
- "Każdy kraj i każda epoka chciałyby mieć swoich wielkich mężów, nawet jeśli miałyby w tym celu kanonizować analfabetów i morderców."
- "To, co pisze się z uczucia, to paplanina. Wiersze wykuwa się na zimno."
- "Żyć należy dla chwili i dla wieczności. Nie dla wiarołomstwa czasu."
